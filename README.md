# Liityntäkatalogi PoC & API-hallinta palvelu

# 1. Palvelun kuvaus

## 1.1. Palvelun visio

**Asiakkaat**

Palvelun ensisijainen asiakas on kehittäjä. Kehittäjällä viitataan palveluiden ja sovellusten kehittäjieen, jotka saattavat olla yritysten työntekijöitä, julkisen sektorin henkilöstöä tai vapaaehtoiskehittäjiä. Toissijainen asiakasryhmä on API:n tuottajat eli tyypillisesti erilaiset organisaatiot ja niissä API:en tuoteomistajat. 

**Liityntäkatalogi**

Palvelu on myös palveluvälyän liityntäkatalogin proof of concept. Sähköisten palveluiden toimintaperiaatteita ja rajapintoja kuvaileva luettelo. Liityntäkatalogin tarkoituksena on auttaa palvelun tuottajia ja toteuttajia kehittämään tehokkaampia sähköisiä palveluita ja tukemaan tietojen uudelleenkäyttöä. Liityntäkatalogiin kuvataan sähköiset palvelut, joissa käsiteltävät tiedot ovat muiden tietojärjestelmien hyödynnettävissä.

Liityntäkatalogi tulee toimimaan yhteisenä komponenttina kansallisen palveluväylän hyödynnettävyyden takaamisessa. Sen kautta löytyy kaikki kansallisen palveluväylän liitynnät teknisine ja hallinnollisine kuvauksineen tuoden esille palveluista esimerkiksi

* perustiedot,
* tekniset toimintamallit,
* palvelulupaukset sekä
* jatkossa myös rajapintojen testaustyökalut.

Kansallisen palveluväylän liityntäkatalogi on palveluväylään liitettyjen palveluiden sekä niiden tietojen hyödyntämisen keskitetty esilletuontipaikka. Liityntäkatalogi on ihmisluettava portaali (www-sivusto), jossa on palvelukatalogin tapaan esitetty palveluväylässä olevat palveluita, mutta myös niiden teknisiä spesifikaatioita, tarkkoja tietosisältöjä sekä palvelunomistajien yhteystiedot. 

Palvelukatalogi ja liityntäkatalogi eroavatkin toisistaan käyttötavoissa - palvelukatalogissa voidaan tarjota esimerkiksi linkki sähköiseen veroilmoitukseen, kun taas liityntäkatalogissa kuvataan miten sähköisen veroilmoituksen voisi esimerkiksi integroida suoraan yrityksen taloushallinnon järjestelmiin. Liityntäkatalogi tarjoaa näyteikkunan palveluväylään liittyneistä palveluista ja sisältää myös teknisen ylläpitovälineen siellä näytettäville tiedoille.

**Hajautettu hallinta**

Liityntäkatalogeja on useita. Jokaisella toimialalla on oma katalogi, jota se hallinnoi, ohjaa ja opastaa sen hyödyntäjiä. Hyödyntäjät ovat rajapintojen tuottajia. Kansallisen tason liityntäkatalogin tietosisältö muodostuu aggregoimalla toimialakohtaisten katalogien tiedot yhteen paikkaan rajapintoja hyödyntämällä. 

**Kehittäjän tietokeskus**

API -hallinta tai katalogi on palvelu, jonka kautta jaetaan tietoa rajapinnoista (API). Palvelun kautta sovelluksien ja palveluiden kehittäjä voi luoda itselleen kehittäjätunnukse, ottaa rajapintoja käyttöön, antaa palautetta rajapinnoista, nähdä eri API:en backlogit, ehdottaa uusia ominaisuuksia. Palvelu tulee olemaan API:en keskus, josta jatkossa pääsee käsiksi esimerkiksi OPH:n rajapintojen tietoihin. 

API- hallinta lienee liian rajaava termi. Enemmän kyse on API-keskuksesta tai developer portaalista. Palvelulla on muitakin käyttäjiä kuin vain "kuluttajat" eli API:en hyödyntäjät. Jostainhan ne rajapinnat sinne ilmestyy eli joku niitä ylläpitää, kehittää ja operoi. Palvelu tarjoaa API:en tuottajille helpon tavan kontrolloida kuka käyttää rajapintaa ja kuinka paljon. Lisäksi palvelussa näkyy API:n tuottamat virhetilanteet, kyselymäärät ja käyttäjämäärät graafeina ja lukuina. 

## 1.2. Käyttäjätarinat
* Kaikki käyttjätarinat ja tiedot bugeista kerätään Githubiin [Issue lista](https://github.com/Digipalvelutehdas/API-katalogi/issues)

## 1.3. Palvelun sijainti ja käyttöehdot
* Palvelu löytyy osoitteesta: 
* Käyttöehdot (jostain geneerinen kaikki vastuu jää käyttäjälle tyylinen dokumentti)

# 2. Vaiheet
Linkit kehitysprojektien suunnitelmiin vaiheittain
* [Vaihe 1 - 10/2015 - 12/2015](https://github.com/Digipalvelutehdas/API-katalogi/blob/master/vaiheet/vaihe1.md)
* Vaihe 2 - 2/2015 - 5/2015
